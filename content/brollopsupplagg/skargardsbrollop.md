---
title: 'Skärgardsbröllop'
date: 2019-09-16T21:41:19+02:00
featuredImage: v1568663612/ia-event/weekend-01.jpg
---

Då jag själv är uppväxt och bosatt ute i Göteborgs skärgård så kan jag varmt
rekommendera ett genuint och vackert skärgårdsbröllop ute bland kobbar och skär.
Det finns många guldkorn att finna i Göteborgs skärgårdar såväl som längs hela
kusten. Exempel på ett upplägg skulle kunna se ut som följande:

Inne i centrala Göteborg ligger en vacker skuta från sekelskiftet till kaj,
dekorerad med sensommarblommor i härliga färger tar den emot de förväntansfulla
gästerna. Stolarna står uppradade och det är en vigsel till sjös som väntar.
Sist gör ni entré tillsammans med ert brudfölje, musiken börjar spela och ni går
med bestämda och nervösa steg in längs gången för att bli ett. Kaptenen backar
ut och tar er fram på havet samtidigt som ni säger ja till varandra framför alla
ni håller kär. Vigseln närmar sig sitt slut och ni även er destination, en liten
vacker ö ute i skärgården. Efter kramar och gratulationer och ett och annat
fotografi tar ni er in till er härliga bröllopsfest som erbjuder allt det där ni
önskat. Skärgårdsidyll i modern tappning, vacker musik, utsökt mat och fest i
goda vänners lag. Efter tal, skratt, underhållning och dans så närmar sig
kvällen sitt slut. Ni traskar hand i hand till er bröllopsövernattning på ön och
sover gott som nygifta. Gästerna hoppar på en båt mot fastlandet.

{{< tip >}}En lång dag och kväll kräver mål flera gånger om. Inte att förglömma
är den väldigt uppskattade ”nattamaten” eller vickning som det så fint heter.
Kan varmt rekommendera kebabrullen som gästerna kan hugga med sig på båtturen
hem för att stilla sin hunger. Det sätter pricken över i:et och garanterat något
de kommer komma ihåg, jag lovar!.{{< /tip >}}

_I detta förslag har vi med en vigsel på Strömmas St:Erik, en leverantör som
löser transport med stil. Vi bygger även upp en bröllopsfest utifrån mycket
trevliga restaurang Knarrholmen som står får många av de härliga bilderna ovan.
Några vi gärna samarbetar med. [Kontakta Wedding by ia event](/kontakt) för fler
förslag och skräddarsytt paket._
