---
title: 'Bröllop i lada'
date: 2019-09-16T21:41:40+02:00
featuredImage: v1568667490/ia-event/lada-01.jpg
images:
  - https://res.cloudinary.com/adambrgmn/image/upload/v1568667490/ia-event/lada-01.jpg
  - https://res.cloudinary.com/adambrgmn/image/upload/v1568667490/ia-event/lada-02.jpg
  - https://res.cloudinary.com/adambrgmn/image/upload/v1568667490/ia-event/lada-03.jpg
  - https://res.cloudinary.com/adambrgmn/image/upload/v1568667490/ia-event/lada-04.jpg
  - https://res.cloudinary.com/adambrgmn/image/upload/v1568667490/ia-event/lada-05.jpg
  - https://res.cloudinary.com/adambrgmn/image/upload/v1568667490/ia-event/lada-06.jpg
  - https://res.cloudinary.com/adambrgmn/image/upload/v1568667490/ia-event/lada-07.jpg
  - https://res.cloudinary.com/adambrgmn/image/upload/v1568667490/ia-event/lada-08.jpg
  - https://res.cloudinary.com/adambrgmn/image/upload/v1568667490/ia-event/lada-09.jpg
  - https://res.cloudinary.com/adambrgmn/image/upload/v1568667490/ia-event/lada-10.jpg
---

Hur många härliga bröllop i charmiga lador har man inte fått följa i sociala
medier de senaste åren och vet ni vad, jag tröttnar inte. Hör ni också till dem
som smälter över vackra, stora och pampiga lador där kreatören kan få gå loss
och skapa en stämningsfull kväll med kärlek i fokus. Vad sägs om det här:

Vi har tagit oss ut på landet och storstadspuls har byts ut mot lugn och
harmoni. Ni har efter en förmiddag av pirr och förberedelser börjat ta er mot
kyrkan, en vacker gammal kyrka som andas historia. Klockorna ringer och det är
dags. Låten som ger er båda gåshud börjar spelas och kyrkdörrana öppnas,
gästerna ställer sig upp. Denna stund är både häftig, skrämmande och helt
sagolik. Ni kommer minnas den resten av ert liv.

Efter vigsel, riskastning och kramar tar ni er vidare mot fotografering ute i
den vackra naturen och gästerna transporteras mot ladan där mingel väntas.

Under tiden som en mindre orkester står för underhållningen och får sällskapet i
stämning så serveras förrätten i form av snittar och minihamburgare genom en
förtjusande foodtruck som står parkerad utanför ladans entré. Stämningen är så
där härligt smittsam och man hör det ena skrattet efter det andra när sällskapet
går runt och får svara på frågor om brudparet under en mindre tipspromenad. Ni
anländer och alla klirrar i glasen för den klassiska brudskålen. Sedan är det
dags att sätta sig till bords. I ladan med högt i tak, dekorerad i svala vita
tyger och hundratals ljusslingor slår ni er ner med alla ni håller kär för en
lång och härlig kväll. Toastmastern håller låda, den ena konfettibomben och
dansande-på-stolen gästen avlöser varandra och festen är ett faktum. Det är en
dag att minnas!

{{< tip >}}Satsa på att ha olika stationer/loungmiljöer där gästerna kan hänga
och mingla vid under hela dagen och kvällen. Bygg upp olika ”rum” med möbler,
dekoration och gärna ett tema som ”memory lane” där det är fotografier av
brudparet från barnsben till tonår, när de först började dejta och deras resa
fram tills idag.{{< /tip >}}

{{< carousel >}}
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-01.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-02.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-03.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-04.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-05.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-06.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-07.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-08.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-09.jpg)
![](https://res.cloudinary.com/adambrgmn/image/upload/f_auto,c_fill,w_400,h_250/v1568667490/ia-event/lada-10.jpg)
{{< /carousel >}}

_I detta förslag vill vi att ni skall få en känsla av hur ett bröllop i lada kan
se ut. Vi har kontakt med flera härliga lador runt Göteborg och i landet. När
det kommer till catering så rekommenderar vi mer än gärna BohoBar som vi
samarbetar med. De står även för en del av de ljuvliga fotona
ovan. [Kontakta Wedding by ia event](/kontakt) för skräddarsytt paket eller
samarbete._
